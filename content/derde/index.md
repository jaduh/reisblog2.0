---
title: Lessen van onze adembenemende vakantie in Maleisië met kinderen
date: '2018-12-22'
tags: ['javascript','react']
image: "./featured-image.jpg"
featuredImage: "./featured-image.jpg"

---


>Wij gingen naar Maleisië met onze peuter en we vonden dat even fantastisch als vermoeiend.  We zagen orang oetans, lagen op ons eigen privéstrand, waanden ons even miljonair in Kuala Lumpur en liepen dwars door het wonderschone regenwoud. Eindresultaat? Alle drie moe, maar ontzettend voldaan.

Dat er heel wat glazen rode wijn aan vooraf gingen, mag best geweten zijn. Wij gingen de wereld blijven zien en ontdekken. Zelfs met kinderen. Dat stond vast. Maar hoe, wat en waar, was minder eenduidig. Na heel wat wikken, wegen en nog maar eens overwegen, kwamen we uit op Maleisië als eerste verre onbekende gezinsvakantie.

###Waarom met peuter naar Maleisië? 

We wilden warmte, lekker eten en heul veel kindvriendelijkheid. En dat met een gemiddeld budget van 3000 euro (inclusief alles. Dus vluchten, verblijfplaatsen, transfers, eten en souvenirs) voor nog net geen vier weken vakantieplezier. We eisten geen overdreven luxe, maar de avontuurlijke  levensfase van gedeelde slaapzalen en ondefinieerbare insecten rond de koffers zijn we met de komst van ons schatje Juna ruimschoots gepasseerd. 
 
Enkele bestemmingen die we overwogen waren Panama, Thailand, Indonesië en Kaapverdië. Dat het uiteindelijk Maleisië is geworden, had te maken met  de goede verhalen over kindvriendelijk én de prijs van de vliegtickets. Wij vlogen met ons drietjes voor slechts 900 euro met KLM van Amsterdam naar Kuala Lumpur. Juna mocht mee op onze schoot, al regelde KLM op de terugweg een gratis stoel (hoera) voor haar, waardoor we een hele chille terugvlucht hadden.

Ja leuk, maar wat vonden jullie nu van Maleisië met kinderen?
Voor wie geen zin heeft om een veel te uitgebreid verhaal te lezen, kan ik kort zijn. Maleisië is een echte aanrader. We hebben genoten. Dat Maleisiërs niet alleen kindvriendelijk zijn, maar enorm gek op kinderen, ondervonden we al snel. 

Ken je dat schaamtegevoel wanneer je met kinderen in een restaurant zit en er meer eten op de grond lijkt te liggen dan op hun bord? Of wanneer je kind weer zo’n onweersbui heeft. Uitgerekend op een publieke plaats? Maleisiërs begrijpen het allemaal. Het overkwam ons zelfs een aantal keer dat wij op ons gemak konden eten terwijl restaurant- of hotelpersoneel zich gepassioneerd over Juna ontfermden. Zo graag zien Maleisiërs (kleine) kinderen.

###What about the food

Het eten was heerlijk. De Maleisische keuken heeft veel weg van de Indonesische die we in Nederland gewend zijn. Denk: nasi goreng, gado gado en redang. Heerlijk dus! En wat daar nog bijkomt, zijn de vele invloeden van de migranten die Maleisie rijk is. Zo wonen er veel Chinezen en Indiërs die allemaal fantastische eetgewoontes hebben. 

sidenote: Maleisië is een islamitisch land dus varkensvlees vind je vrijwel nergens op het menu. Ook alcohol is moeilijk of voor een belachelijk hoog prijskaartje verkrijgbaar. Nu waren wij niet in uitgaansmodus, maar van reizigers die we tegenkwamen hoorden dat een avondje uit in Kuala Lumpur met cocktails toch een pak duurder is dan thuis in Nederland of België.

###Iedereen verstaanbaar

Een ander dik pluspunt is dat vrijwel iedereen goed Engels praat. Reken dus op vele leuke babbels zonder die nare taalbarrière ertussen. 

##Les 1: Maleisiërs lijken ‘Nee’ een ontzettend moeilijk woord te vinden

Fantastisch dat je dus met vrijwel iedereen probleemloos kunt praten in het Engels. Dat is heel handig voor als je de weg kwijt bent of simpelweg wil weten hoe je het gemakkelijkst van punt A naar punt B moet gaan.  Dat is wat we dachten. De realiteit was dat de Maleisiërs aan wie we de weg vroegen er niet openlijk voor durfden uit te komen als ze de weg eigenlijk helemaal niet wisten. 


###En oja, het is er mooi
En niet geheel onbelangrijk: Maleisië is gewoon een ontzettend mooi, veelzijdig land. We zagen er orang oetans in het (semi)wild. We beklommen bergen, gingen op jungletocht en verbleven op een eiland waar we het strand praktisch voor onszelf hadden. En michiel werd onderwater tijdens het snorkelen ingehaald door een mega grote zeeschildpad. 

##Les 2: kiezen is verliezen, maar eigenlijk vooral winnen

Kiezen is verliezen. Ook zonder kinderen ontkom je er niet aan. Niemand heeft de tijd om alles te doen wat een land te bieden heeft. Er moet gekozen worden. Ook al valt er zoveel moois te beleven. Als je een ding van ons mag aannemen dan is het wel dat je met een klein kind op reis absoluut niet te veel moet willen. 

Dus beperkten wij ons tot slechts vier locaties: Kuala Lumpur, Kuching, Tamanegara en Pulau Tipman. Het grootse stadsleven, het regenwoud (x2) en het strand. Voor ons de ideale mix.


##Les 3: Zo weinig mogelijk onderweg
Wij maakten van Kuala Lumpur onze thuisbasis. Na elke trip buiten de stad keerden we altijd terug naar KL om van daaruit weer de volgende trip te maken. Dat doen we dus nooit meer.
De meest waardevolle les die wij tijdens deze reis leerden is dat wij op reis met kinderen zo min mogelijk onderweg willen zijn. Of je het nu wilt of niet, tijdens een verplaatsing komt altijd veel geregel, gesjouw en wat stress kijken. Dat realiseerden wij ons te laat waardoor we bij op deze vakantie veel te vaak onderweg waren.

Hoe dat eruit zag? Wij maakten van Kuala Lumpur onze thuisbasis. Na elke trip buiten de stad keerden we altijd terug naar KL om van daaruit weer de volgende trip te maken. Dat doen we dus nooit meer.

###Kuala Lumpur met peuter

Vol verwachting bezochten we KL. Wij dachten: kosmopolitisch, groots en futuristisch. Wij zagen: groots, veel autoverkeer en een stad met heel veel gezichten. Sommige delen waren mooi, modern en New York-achtig, andere delen verrassend authentiek Aziatisch. Mooi vond ik de diversiteit aan verschillende culturen. Jammer vond ik dat al die verscheidenheid vooral langs elkaar lijkt te leven in hun eigen wereld.  
