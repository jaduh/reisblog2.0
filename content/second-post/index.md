---
title: Wij kampeerden twee weken met baby en peuter en we hebben het verrassend genoeg overleefd
date: '2018-12-02'
tags: ['javascript','react']
featuredImage: "./time.jpg"

---



Twee weken lang met heel gezin in een tent op de camping. We hebben het overleefd en daar zijn we best trots op! Of we er ook van genoten hebben? Dat is weer een hele andere discussie.

Ooit vroeg ik een echte ras-kampeerder wat er nu zo leuk is aan weken in een tent zitten. Haar antwoord: eenvoud en gewoon lekker even helemaal niks moeten. Wat ík er nu van vond? Laat ik het zo zeggen: ik heb er heel hard naar gezocht, maar van eenvoud en ‘lekker even helemaal niks doen’ heb ik op de camping niks gevonden.

Picture this. Het is tegen zes uur en je weet dat het binnenkort tijd is om aan het avondeten te beginnen. Maar er is nog de afwas. En een kleine meneer die honger heeft. En een kleine mevrouw die op haar manier toont dat ze haar gebruikelijke middagdutje beter niet voor de zoveelste keer had overslaan. En een tent die verdacht veel lijkt op een vuilstort. Om nog maar te zwijgen van je humeur, want onze kleine meneer had vannacht ook om 1:00 honger en om 5:00. En jouw maag ondertussen maar rommelen van de honger.

Als ik zeg dat we het gelukkig overleefd hebben, bedoel ik dat niet alleen letterlijk. Michiel en ik zijn nog steeds samen. Niet om arrogant te doen, maar gezien de omstandigheden noem ik dat best bewonderenswaardig. 

Als je nog niet helemaal zeker bent of je goed matched bij je partner, ga kamperen! Liefst met wat kleine (leen)kinderen erbij. Echt waar. Na twee a drie dagen is er geen twijfel meer mogelijk. Je weet het dan zeker: dumpen of koesteren for life.

Ik kreeg tijdens onze tentontberingen nog eens een bevestiging van dat laatste wat natuurlijk positief te noemen is 

Ik zou maar een dikke zaag of zeur zijn als ik niet met nog wat meer positiviteit zou eindigen.

Komtie:

Onze dochter van bijna drie kon het campingleven wél waarderen. Verder was de natuur schitterend en de kaas lekker. Dat maakte veel goed. Maar dus niet alles...

Wat zijn jouw ervaringen? Vind jij kamperen met kleine kinderen fantastisch of denk je: nooit van m’n leven?

